36

(Demz ψευδομαρτυριῶν. Dim: βλάβης), id quomodo factum
sit apud utrumque prorsus eodem modo sc. per aoristum
verbi primarii addito participio aoristi (Dem.: κατεμαρτύρησε...
μαρτυρήσας. - τάληθῆ ἐμαρτύρησα μαρτυρήσας. Dim: ἔβλαψε
. . . . ὑποδεξάμενος) exprimi videmus.

· Quodsi vel hac efficitur comparatione hanc fuisse in
talibus formulis temporum grammaticorum rationem, iam
antigrapha Demosthenica cum verbis ipsis oratoris (ξ 45) collata,
illud ipsum consentaneum esse edocemur. Etenim in ipsius ora-
tionis contextu tempus perfectum (ἀληθη μεμαρτύρηκε - μαρ
τυρησας) exstat, atqui si falsarius hanc formulam composuisset,
tempus grammaticum formulae sine dubio tempori, quod
exstat in orationis ipsius contextu, accommodasset; quod cum
non factum inveniamus, genuinam nobis hanc antigrapham
traditam esse censebimus.

Similem in modum atque hae duae formulae ἀντωμοσία
in causa adversus Socratem conformata est. Quo loco cum
verbum ἀνθομολογεῖσθαι exstet, num in ipsa actione simplex
nominativus dativo appositus fuerit, diiudicari vix potest.
Ceteroquin ratio accusandi plane cum accusationis ratione apud
Demosthenem et Dinarchum congruit, nisi quod tempus praesens
addito participio praesentis (ἀδικεῖ νομίζων) pro aoristo reperitur.

Festivum denique accusandi instrumentum apud Aristo-
phanem servatum, qua in sollemnem accusationis rationem
iocatum esse poetam existimandum est,¹ maxime a tribus
exemplis hucusque examinatis abhorret neque quidquam habet
commune nisi usum census in fine actionis: Non ut in prioribus
exemplis accusandi verbum aut prorsus omissum aut - nt
apud Lacrt. D. verbum ἐγράψατο - per se positum est, sed
quae illic exprimuntur enuntiato primario, hic pendent a
verbo accusandi ἑγράψατσ; porro delictum commissum, non
participio significatur sed particula ὅτι. Itaque ego iis assentiri
nequeo, qui his versibus sollemnem contineri iudicent accu-
sandi apud Atticos rationem; immo tribus formulis prioribus
perpensis et inter se comparatis illis maxime genuinum actionis
exemplum exhiberi nobis statuerim.

¹ vide p. 35.

 

